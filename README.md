instela-issues
==============

Hata (bug) girerken uyulabilecek bir standart olursa, herkes daha kolay iletişim kurabilir.
Ortak lisan hem mükerrer hataların gönderilmesini engelleyebilir, 
hem de yazılımcı (ve dahi proje geliştirici) ekibin farklı kaynaklardan gelen sorunları tasnif edip, 
iş akışına almasını kolaylaştırır.

Yukarıda açıklanan sebepler ile, yeni bir bug kaydı açarken aşağıdaki sorulara yanıt vererek, bu standartta kayıt açmanızı rica ediyoruz.

**A. Sorunu tekrar gerçekleyebilmek için takip edilmesi gereken adımlar nelerdir?**
- Kullanıcı, sorunu bir başkasının da gerçekleyebilmesi için attığı adımları tekrar izah etmelidir.


**B. Beklenen çıktı, olmasını beklediğiniz olay nedir?**
- Kullanıcı, beklediği normal davranışı açıklamalıdır.


**C. Siz ne görüyorsunuz, sizde nasıl oluyor?**
- Kullanıcı, karşılaştığı anormal durumu açıklamalıdır. Bu kısımda ekran görüntüsü de iletilebilir.


**D. Ürünün hangi sürümünü kullanıyorsunuz?**
- Web sitesi, Mobil tarayıcı (Chrome, Dolphin vs), Mobil uygulama (iOS, Android) vb.


**E. Sistem bilgilerinizi yazınız.**
 
1. İşletim Sistemi: Windows 7 Pro 64 Bit, Mac OSX Yosemite 10.10.1, Android 5.0, iOS 8.1, vb.

2. Dil/Ülke: Türkçe/Türkiye, Rusça/Rusya, Çince/Çin, vb.

3. Tarayıcı: Chrome v39, Firefox v34, Safari, Dolphin Browser v11, vb.

4. Ek: Çift monitör kullanıyorum, touch pad var, Clear Type ve yüksek kontras açık vb. sisteme dair teknik detaylar...


**F. Ekler:**
- Kullanıcı yardımcı olabilecek ek bilgileri, konu hakkındaki düşüncelerini buraya ekleyebilir.

Örnek:

```

A. Sorunu tekrar gerçekleyebilmek için takip edilmesi gereken adımlar nelerdir?
- siteye kullanıcı adım ve şifremle www.instela.com adresinden giriş yaptım.
- "ben" butonu ile gelen ekranda, son oylanana yazıma tıkladım.
- yazıya tıkladığımda ekran karardı.

B. Beklenen çıktı, olmasını beklediğiniz olay nedir?
- ekran kararmamalı, başlıktaki o giriye gitmeli.

C. Siz ne görüyorsunuz, sizde nasıl oluyor?
- ekran kararıyor, gri arka plan kalıyor, giriye gitmiyor.

D. Ürünün hangi sürümünü kullanıyorsunuz?
- Web sitesi

E. Sistem bilgilerinizi yazınız.
1. İşletim Sistemi: Windows 7 Pro 64 Bit
2. Dil, Ülke: Türkçe, Türkiye.
3. Tarayıcı: Chrome v39
4. Ek: Çift monitör kullanıyorum, Nvidia ekran kartım var.

F. Ekler:
Yok.

```


